Schenkel met jus en witte rijst

1 schenkel

2 sjalotten, in vieren
4 teentjes knoflook, geplet
snufje gedroogde chili

1 sereh
1 daun salam
2 daun jeruk
3 plakjes gember
6 peperkorrels

500ml bouillon
1 eetlepel maizena + 2 eetlepels warm water

witte rijst
komkommer

----------------------------------

1.
Dep schenkel droog, bestrooi met zout en peper aan beide kanten. Warm een kleine sauspan op met olie. Als de olie warm is, schenkel aanbakken aan beide kanten. Als beide kanten goed bruin zijn schenkel uit pan halen en opzijzetten.

2.
Voeg sjalotten, knoflook en gedroogde chili toe in de pan. Wanneer het geurt, voeg dan de rest van de aromatics toe en schep een minuutje om.

3.
Voeg de schenkel toe en giet de bouillon erbij tot de schenkel grotendeels onder zit. Breng aan de kook, zet vuur zacht en stoof de schenkel met het deksel op de pan 2 a 3 uur.

4.
Als de schenkel zacht is, uit pan halen. Zeef alle aromatics uit de bouillon en roer de maizenaslurry (van het vuur!) door de bouillon heen.

5.
Snijd vlees in reepjes. Maak een bodem van rijst in een kom. Toppen met het gesneden vlees en het bot met beenmerg in het midden. Lepel er jus overheen. Serveer met komkommer.